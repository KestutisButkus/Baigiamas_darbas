## Savo programos kūrimas (kurso pabaigai)

Tikslas – savarankiškai sukurti norimą programą, kuri būtų visiems pristatyta paskutinėje šio kurso paskaitoje.

### Konsultacijos

Galima konsultuotis su mokytoju, kurso kolegomis, internetu.

### Medžiaga

Programoje naudoti šiame kurse išmoktą medžiagą. Gali būti panaudota ir tai, ko nesimokėme.

### Programos sudėtingumas

Pasirinkite pagal savo galimybes. Tikrai nereikia pasirinkti sudėtingiausios, bet ir kad būtų pakankamas iššūkis. Jei programa paprastesnė, būtų gerai, kad sukurtumėte jai grafinę sąsają, papildomų funkcijų.

Svarbiausia – kad programa būtų įdomi ir aktuali jums :)

## Idėjos

- Katalogai (asmenų, darbuotojų, paskaitų ir t.t.). Duomenų saugojimui galima panaudoti DB, failus arba Pickle. Įgyvendinti CRUD (create, read, update, delete) – programa turėtų leisti įvesti, nuskaityti, pakeisti, ištrinti įrašus apie objektus.
- Darbas su failais. Įrašyti pasirinktą informaciją į failus, ją nuskaityti, analizuoti tekstinius failus ir t.t.
- Kalkuliatorius.
- Arabiškų skaičių konvertavimas į romėniškus ir atvirkščiai.
- Boulingo taškų skaičiuoklė.
- Saugių slaptažodžių generatorius.
- Klausimynas.
- Testas.
- Žaidimas: Kryžiukai/nuliukai arba Akmuo, lapas, žirklės.
- Bet kokia kita norima programa.

## Galima panaudoti

- Objektus, paveldėjimą.
- Failus.
- Programą sukurti keliuose failuose.
- Papildomus importuojamus modulius.
- Try/except.
- Vartotojo sąsają (Tkinter ar kitą).
- Duomenų bazes (SQLite, SQLAlchemy).
- Unit testus.
- Klaidų žurnalą (loginimą).
- Kitas technologijas.

Pageidautina naudoti kurse išmoktas technologijas, bet nebūtinai.

## Vertinimo kriterijai

- **Išbaigtumas:** Programa turi veikti, nemesti klaidų ir t.t (1 taškas).
- **Kodo kokybė:** Kodo style guide pagal PEP8 standartą (1 taškas).
- **Technologijų panaudojimas:** (1 taškas).
- **GitHub:** (1 taškas).
- **Programos pristatymas:** (2 taškai).
- **Klausimai iš baigiamojo darbo:** (po 1 tašką).
- **Klausimai iš Python pagrindų:** (po 1 tašką).

## Klausimai pristatant programą

- Kodėl pasirinkote kurti būtent šią programą?
- Kuo naudinga ši programa?
- Programos veikimo demonstracija.
- Įdomiausio/sudėtingiausio kodo demonstracija.
